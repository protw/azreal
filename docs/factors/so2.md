# Сірчистий ангідрид або діоксид сірки (SO2)

_SО2_, _діоксид сірки_ або _сірчистий ангідрид_ - один із цілої низки шкідливих газів групи оксидів сірки (SOx), що викликає найбільшу занепокоєніть та є, власне, індикативним (таким, за яким визначають вміст усіх інших сполук у групі, який моніторять, і за яким роблять висновки стосовно усієї групи) для усієї групи (адже присутній у повітрі в найбільших концентраціях, та до того ж може призводити до формування інших оксидів через хімічні реакції в повітрі).   

Діоксид сірки є черговим супутником процесів горіння викопного палива, його високі концентрації можна впізнати по характерному запаху горілого сірника. Додатковими, меншими, джерелами утворення є: промислові процеси, такі як вилучення металу з руди; природні джерела, такі як вулкани; і локомотиви, кораблі та інші транспортні засоби та важке обладнання, що спалює паливо з високим вмістом сірки.

Вплив сірчистого ангідриду на здоров'я людини наслідує усі [ефекти твердих часточок](pm.md), адже дані забруднювачі є братами-близнюками.

Що стосується екологічних наслідків підвищеного вмісту SO2 в атмосфері, то він є одним з найбільших вкладників у процеси погіршення видимості, а також (разом із [оксидами азоту](no2.md)) - у кислотні дощі, які в свою чергу наносять шкоди водним екосистемам, сільскому господарству, рослинним організмам, архітектурним об'єктам тощо.
