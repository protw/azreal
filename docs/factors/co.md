# Чадний газ або монооксид вуглецю (СО)

_СО_, _монооксид вуглецю_ або _чадний газ_ - газ без кольору чи запаху, шкідливий у разі вдиханні у великих кількостях. СО - головний супутник будь-яких процесів горіння чи спалювання, зокрема, в результаті неповного згоряння палива. Найбільшими джерелами чадного газу в містах є автомобільний транспорт (особливо, застарілі моделі, що не відповідають сучасним стандартам захисту довкілля), та інші установки для спалювання (ТЕС/ТЕЦ, котельні, сміттєспалювальні заводи, а також менше домашнє обладнання - каміни, дизельні двигуни, обігрівачі тощо).  

Небезпека чадного назу полягає у тому, що він обмежує кількість кисню, що транспортується кровотоком до життєво важливих органів, таких як серце чи мозок. 

У випадках гострих отруєнь великими концентраціями СО, що можуть траплятись у закритих приміщеннях наповнених цим газом, можливі запаморочення, втрата свідомості та навіть смерть.

У той час як утворення надвеликих концентрацій монооксиду вуглецю на відкритому просторі малоймовірна, постійне вдихання невеликих концентрацій може спричиняти хронічні захворювання, зокрема, серцево-судинної системи. До того ж, люди, які вже страждають на подібні захворювання, можуть відчувати дискомфорт та окреми симптоми отруєння (наприклад, біль у грудях) у ситуаціях, коли потрібно, щоб організмом циркулювала підвищена кількість кисню (наприклад, під час фізичних навантажень чи у стресових ситуаціях).
