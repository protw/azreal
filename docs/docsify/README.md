# Документатор

В цьому розділі описаний відкритий веб-застосунок *Docsify*, що використаний для створення документації реалізованого проєкту AirZOOM і, зокрема, його застосунку з управління базою даних вимірювань AirzoomDB.

> **ЗАМІСТЬ ВСТУПУ: ТИПОВА СИТУАЦІЯ?**

Типова ситуація: у вас "горить" проєкт - часу в обмаль, потрібно багато чого фізично зробити, з багатьма домовитись і таке інше. А тут ще неуникненою вимогою є підготовка документації. Залучати когось - нема часу та й нема кого - поки поясниш, що потрібно, більше часу згаєш, ніж готувати самому, але часу ж немає.

> **ЩО РОБИТИ?**

І тут на допомогу приходить документатор  [Docsify](https://docsify.js.org/). Це програмне забезпечення, що відносять до класу генераторів документації.

Що воно дає:

- По-перше, виграш часу. Це те з чого ми почали. Крива навчання дуже крута - в залежності від досвіду від 5 хв до декількох годин. Основа макетування/форматування - всім відома мова розмітки `MarkDown`. Тут взагалі нема чому особливо вчитись - все інтуїтивно зрозуміло і читабельно.
- По-друге, найпростіша організація роботи в групі шляхом розміщення/синхронізації спільного проєктного фолдеру на дисковому хмарному просторі дасть знов виграш часу, позбавляючи необхідності постійних ручних копіювань.
- Структурованість представлення, чистота (незахаращеність) викладення матеріалу, фокусування на вмісті без відволікання на "круті модернові фішки", мінімально необхідна навігація - бокове меню, навігаційна смужка вгорі. Все доволі аскетично, але елегантно і функціонально.
-  Повна відсутність потреби у програмуванні. Налаштування обмежується прописуванням деяких семантично зрозумілих рядків у індексному файлі. Все необхідно лаконічно і вичерпно викладено у документації розробника продукту.
- Вам потрібно все ж таки щось ще. Не питання - багатомовність, плагін математичних формул, власне розширення `MarkDown` і багато чого іншого, але це вже потім, коли ви здасте свій проєкт і у спокої подумаєте, що все ж таки варто заздалегідь підготуватись до наступного проєкту.

До речі у рейтингу генераторів документації [Jamstack](https://jamstack.org/generators/) *Docsify* далекий від вершини. Але саме його ви оціните набагато вище після того, як він спасе ваш проєкт, зекономивши найцінніший ресурс - ваш час.

Отже, якщо вирішили, то гайда за роботу, бо часу немає.

Тут ви знайдете скорочене адаптоване викладення матеріалу, незарозуміле і водночас достатнє для запуску і отримання миттєвого результату. До речі, викладений матеріал створений на *Docsify*. Загалом, щоб розібратися і ще й написати цей матеріал, а потім розмістити його у вигляді цього ресурсу знадобився робочий день.

Заходьте, читайте, користуйтеся. Виникнуть питання - звертайтеся.

- [Як встановити документатор](install_tool.md)
- [Файлова організація документів](docs_struct.md)
- [Деякі налаштування документатора](tool_setting.md)
